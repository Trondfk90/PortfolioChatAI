Strategiske mål: De fire hovedmålene anses som sentrale å utvikle for å nå de overordnede målene i regional planstrategi, og i tillegg være i sameksistens med andre temastrategier i vestland fylkeskommune. Angitte delmål er virksomhetsovergripende områder som det er spesielt viktig å realisere for å understøtte en helhet i hovedmålene. Beskrivelse Hovedmål : Forbedre hverdagen til brukerne. Brukerdrevet digital tjenesteutvikling betyr at vi skal benytte digitale løsninger og data for å gi alle våre brukergrupper en enklere hverdag. Vår overordnede policy er at alt som kan digitaliseres, skal digitaliseres. Dette betyr at vi skal arbeide for: bedre brukeropplevelser, flere sammenhengende tjenester og økt tilgjengelighet med døgnåpen forvaltning, kortere saksbehandlings- og svartid på henvendelser, mer bruk av selvbetjente og automatiserte løsninger, bedre tid til å hjelpe brukere og bedre tid til kompliserte saker. Dette vil gi tilfredse brukere, å redusere hindringer for brukerne og effektivisere tjenesteproduksjonen gjennom å automatisere saksbehandlingsprosessen.